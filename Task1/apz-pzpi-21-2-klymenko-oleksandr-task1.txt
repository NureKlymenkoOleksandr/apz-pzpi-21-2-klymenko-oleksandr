1	БІЗНЕС-ВИМОГИ
1.1		Передумови


У сфері фітнесу та спортивних закладів існує велика кількість програм та систем, спрямованих на вдосконалення процесів обслуговування клієнтів та оптимізацію роботи персоналу. Однак, багато з цих систем стикаються з проблемою складності використання для звичайних користувачів. Бажання зробити систему якомога більш функціональною та ефективною часто призводить до великої кількості налаштувань та можливостей, що ускладнює її розуміння та використання клієнтами з різним рівнем технічної підготовки або ж призводить до отримання користувачем нерелевантної та непотрібної інформації, як наприклад набридливі сповіщення. Або ж інколи користувачі стикаються з занадто складної системою звітності, що вимагає наявності більш глибоких знань у сфері харчування та фізичних вправ, через що вона не стає їм у пригоді. І найважливішим є забезпечити достовірність інформації, що надає система, оскільки користувачі, стикаючись із недостовірною інформацією, що не допомагає досягати їхніх спортивних цілей, дуже швидко перестануть користуватись застосунком.
Таким чином, проблема полягає в створенні програмної системи для моніторингу стану та персоналізації досвіду клієнтів спортивного залу, яка б не лише надавала широкий функціонал для оптимізації роботи закладу, але й залишалася простою та зрозумілою для будь-якого користувача, незалежно від їхнього рівня технічної експертизи, а також збагачувала досвід відвідування спортивної зали. А для самої мережі дана система допоможе зберегти лояльних клієнтів та привабити багато нових, розширюючи свою клієнтську базу.


1.2	Бізнес-можливості


Аналоги на ринку:
−	GymShark: застосунок від однойменного фітнес-бренду, який пропонує можливості відстеження тренувань та харчування. З переваг має простий у використанні інтерфейс та пропонує безкоштовні плани тренувань. Але значним недоліком є відсутність функцій моніторингу стану клієнтів на рівні спортзалу, таких як відстеження відвідувань або прогресу.
−	Trainerize: платформа для онлайн-тренерів та персональних тренерів, яка допомагає їм створювати та керувати індивідуальними планами тренувань та харчування для своїх клієнтів. З переваг має високий ступінь персоналізації, можливість зворотнього зв’язку між тренером та клієнтом, багатий функціонал по рекомендаціям. Але подана система є достатньо дорогою у використанні, що може стати перешкодою для багатьох користувачів. Також вона більш націлена на тренерів, які хочуть покращити зв’язок із своїми клієнтами, аніж на самих клієнтів.
−	FitMe: мобільний застосунок, який пропонує персоналізовані плани тренувань та харчування на основі даних про користувача, таких як вік, вага, рівень фізичної підготовки та цілі. Система має гарну спільноту користувачів, а також є доступною. З суттєвих недоліків можна перелічити відсутність наукового обгрунтування планів тренувань та харчування у застосунку, поганий інтерфейс, що заважав користуванню функціоналом, а також наявність небезпечних рекомендацій, що можуть призвести до проблем зі здоров’ям у деяких людей
Переваги продукту в порівнянні з наведеними вище аналогами на ринку полягають у зручності його використання (мобільний застосунок), доступності для різних бюджетів, гарній персоналізації та порадам на основі датчиків, що знімають показники у реальному часі, простоті. Також перевагою є те, що система буде безпосередньо інтегрована для певної мережі спортивних залів, що відкриває нові можливості для її власників у маркетингу та просуванні їхніх товарів.
Прибуток від системи буде отримуватися за рахунок підписок, що будуть реалізовані у наступних випусках, а також можливостей розміщення рекламного контенту безпосередньо у застосунку від партнерів мережі.


2	КОНЦЕПЦІЯ РІШЕННЯ
2.1	Окреслення концепції


При створенні даної системи за мету за мету було взято створення інноваційного, доступного продукту для клієнтів мережі спортивних залів, яке стало б для них надійним компаньйоном при впровадженні спорту та здорових звичок у їх повсякденне життя. Вона має містити інформацію про минулі відвідування зали, стан організму під час них, надавати рекомендації у вигляді корисного контенту, урізноманітнювати та робити їх тренування цікавішими. Персонал мережі ж може наповнювати застосунок корисним та рекламним контентом, обліковими записами користувачів та отримувати зворотній зв’язок від них.
Продукт складатиметься з мобільного, IoT та web застосунків, завдяки чому система міцно інтегрується у процеси керування спортивним залом та безпосередньо процес тренування.
Система в першу чергу має бути орієнтована на людей, що не мають значного досвіду у сфері спорту і допоможе їм зручно та ефективно розпочати досягати нових спортивних вершин. Таким чином вона вирішить проблеми багатьох новачків, які бояться почати займатися спортом самостійно або ж не мають достатньо коштів для забезпечення персонального тренування із тренером.

2.2	Головна функціональність


MF1.	Моніторинг стану протягом тренування:
−	Система автоматично вимірює показники тіла людини протягом тренування з моменту його початку, як наприклад температура тіла.
−	На основі даних з датчиків створюється звіт у кінці тренування.
MF2.	Персоналізація:
−	Користувачі можуть надати застосунку дані про свій фізичний стан, мету тренувань та інтереси, на основі чого йому буде пропонуватися відповідний контент та поради під час тренування.
−	Користувачі також можуть налаштувати інтервал зняття показників датчиками в залежності від потреби.
MF3.	Сповіщення та аналітика:
−	Система сповіщує, якщо під час тренування були на датчиках були помітні значення не властиві здоровим процесам в організмі людини.
MF4.	Адміністрування системи:
−	Адміністрування системи завдяки браузерному інтерфейсу, що захищений автентифікацією та вимагає від користувача наявності прав адміністратора.
−	У панелі адміністратора можливо редагувати контент застосунку, додавати нові адміністраторські облікові записи тощо.
MF5.	Локалізація та інтернаціоналізація:
−	Для зручного використання користувачами різних країн, система буде підтримувати декілька мов, із легким додаванням нових.
−	Також система підтримуватиме різні міри вимірювання ваги та температури, виконуючи необхідні конвертації.


3	РАМКИ ТА ОБМЕЖЕННЯ
3.1	Рамки первинного випуску


У рамках первинного випуску продукту заплановано втілення низки ключових функцій, що стануть у нагоді теперішнім та майбутнім клієнтам мережі спортивних залів. До них належатиме можливість створювати власний обліковий запис, синхронізація початку тренування із системою за допомогою смарт девайсу, ще приводить у дію датчики, звіти з тренувань, досягнення,  локалізація українською та англійською мовами, можливість адміністрування системи через панель у браузері.
У серверній частині проєкту, в рамках первинного випуску, буду реалізовано можливість автентифікації та авторизації для мереж спортивних залів, що використовують створений продукт, можливість керування та створення контеном мобільного застосунку, збирання даних з датчиків клієнтів для подальшого аналізу, створення звітів з тренувань на основі зібраних даних, можливість за запитом робити резервну копію бази даних та виконувати інші адміністраційні дії. Безпека даних серверної частини буде забезпечена за рахунок регулювання доступу до ресурсів для користувачів залежно від їх прав та статусу автентифікації, а також використання надійного сервісу автентифікації для надійного збереження облікових даних.
Для користування системою в рамках первинного випуску буде створено браузерний та мобільний клієнти. Браузерна частина відповідатиме за адміністрування системи, керування користувачами, контентом, створення резервних копій бази даних та іншими ключовими налаштуваннями. Мобільний застосунок безпосередньо орієнтований на клієнтів мережі, маючи корисні поради щодо тренувань, систему досягнень та звітності щодо стану тіла під час виконання вправ протягом тренування. Також він матиме підтримувати інтернаціоналізацію і забезпечувати відповідність вимогам GDPR.
Частиною ситеми також буде IoT-пристій, що відповідатиме за зняття показників тіла людини під час тренування. Ці показники будуть оновлюватися з певним інтервалом протягом виконання вправ, а потім відправлятися на обробку до серверної частини. Після закінчення тренування згідно з отриманими даними буде згенеровано звіт.  


3.2	Рамки наступних випусків


У наступних випусках продукту планується впровадження додаткових функцій, спрямованих на поліпшення користувацького досвіду та збільшення можливостей для користувачів:
−	Можливість ділитися досягненнями у соціальних мережах.
−	Підписки, що надаватимуть користувачам доступ до ексклюзивного функціоналу та контенту. Доступ до підписки буде куплятися на строк довжиною у місяць.
−	Розширена аналітика для користувачів з підпискою. Подана аналітика дозволить отримувати поради та аналізувати статистику безпосередньо протягом тренування, на основі чого можна скорегувати процес та покращити результати.
−	Функціонал спільнот, у який користувачі зможуть додавати свої малі дописи та ділитися досягненнями. Це сприятиме підвищенню мотивації та формуванню нових активних спільнот людей, що ведуть здоровий стиль життя.
−	Геолокаційні послуги для користувачів з підпикою, що дозволять отримувати поради стосовно тренувань навіть поза спортивними залами мережі.
Поданий функціонал буде впроваджено у наступних випусках і дозволить розширити можливості застосунку та зробити його значно привабливішим для аудиторії.


4	БІЗНЕС-КОНТЕКСТ
4.3	Робоче середовище


У проєкті будуть використовуватися ряд технологій та програмних засобів для забезпечення надійності, продуктивності та доступності. Основні компоненти нашого робочого середовища виглядають наступним чином:
−	Мова програмування: Система буде розроблена використовуючи мову програмування TypeScript, що допоможе пришвидшити розробку та зробити систему більш уніфікованою за рахунок використання однієї мови програмування для серверної частини на користувацького інтерфейсу.
−	База даних: В якості СУБД буде використовуватися PostgreSQL. Це зріла, надійна, масштабована СУБД, що має широкий функціонал.
−	Фреймворк: Для розробки серверної частини буде використовуватися фреймворк NestJS, що забезпечить модульність, якість системи, а також пришвидшить та полегшить розробку.
−	Користувацький інтерфейс: Для веб-версії системи буде використано React, що допоможе зробити інтерфейс швидким та інтерактивним. Для кращого керування глобальним станом застосунку буде використана бібліотека керування станом MobX.
−	Мобільний застосунок: Для розробки мобільного застосунку буде використана мова Kotlin та фреймворк Jetpack Compose. Завдяки цьому можна буде створити кросплатформений мобільний застосунок, а мова Kotlin наразі є лідируючим вектором в Android розробці. Більш того, існують чудові навчальні матеріали для даного фреймворку безпосередньо від Google, що полегшить та пришвидшить розробку.
−	Пристрій IoT: Для його розробки буде використовуватися мікроконтролер ESP32. Ключовим фактором даного вибору є наявність інтегрованих контролерів Wi-Fi та Bluetooth, а також компактність.
−	Забезпечення безпеки: Планується використання надійних методів автентифікації та авторизації для запобігання несанкціонованому доступу до даних, а також протоколу HTTPS для безпечного надсилання даних мережею. Додатково, сприяти кращій безпеці даних може розгортання системи на віддаленому сервері.
−	Доступність та надійність: Система буде розгорнута на віддаленому сервері для можливості цілодобового доступу без значних перерв у роботі.

