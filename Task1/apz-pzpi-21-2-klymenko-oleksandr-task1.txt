1.1	Передумови


У сфері фітнесу та спортивних закладів існує велика кількість програм та систем, спрямованих на вдосконалення процесів обслуговування клієнтів та оптимізацію роботи персоналу. Однак, багато з цих систем стикаються з проблемою складності використання для звичайних користувачів. Бажання зробити систему якомога більш функціональною та ефективною часто призводить до великої кількості налаштувань та можливостей, що ускладнює її розуміння та використання клієнтами з різним рівнем технічної підготовки.
Таким чином, проблема полягає в створенні програмної системи для моніторингу стану та персоналізації досвіду клієнтів спортивного залу, яка б не лише надавала широкий функціонал для оптимізації роботи закладу, але й залишалася простою та зрозумілою для будь-якого користувача, незалежно від їхнього рівня технічної експертизи, а також збагачувала досвід відвідування спортивної зали.


1.2	Бізнес-можливості


Аналоги на ринку:
−	GymShark: застосунок від однойменного фітнес-бренду, який пропонує можливості відстеження тренувань та харчування. З переваг має простий у використанні інтерфейс та пропонує безкоштовні плани тренувань. Але значним недоліком є відсутність функцій моніторингу стану клієнтів на рівні спортзалу, таких як відстеження відвідувань або прогресу.
−	Trainerize: платформа для онлайн-тренерів та персональних тренерів, яка допомагає їм створювати та керувати індивідуальними планами тренувань та харчування для своїх клієнтів. З переваг має високий ступінь персоналізації, можливість зворотнього зв’язку між тренером та клієнтом, багатий функціонал по рекомендаціям. Але подана система є достатньо дорогою у використанні, що може стати перешкодою для багатьох користувачів. Також вона більш націлена на тренерів, які хочуть покращити зв’язок із своїми клієнтами, аніж на самих клієнтів.
−	FitMe: мобільний застосунок, який пропонує персоналізовані плани тренувань та харчування на основі даних про користувача, таких як вік, вага, рівень фізичної підготовки та цілі. Система має гарну спільноту користувачів, а також є доступною. З суттєвих недоліків можна перелічити відсутність наукового обгрунтування планів тренувань та харчування у застосунку, поганий інтерфейс, що заважав користуванню функціоналом, а також наявність небезпечних рекомендацій, що можуть призвести до проблем зі здоров’ям у деяких людей
Переваги продукту в порівнянні з наведеними вище аналогами на ринку полягають у зручності його використання (мобільний застосунок), доступності для різних бюджетів, гарній персоналізації та порадам на основі датчиків, що знімають показники у реальному часі, простоті. Також перевагою є те, що система буде безпосередньо інтегрована для певної мережі спортивних залів, що відкриває нові можливості для її власників у маркетингу та просуванні їхніх товарів.
Прибуток від системи буде отримуватися за рахунок підписок, що будуть реалізовані у наступних випусках, а також можливостей розміщення рекламного контенту безпосередньо у застосунку від партнерів мережі.


2.1	Окреслення концепції


При створенні даної системи за мету за мету було взято створення інноваційного, доступного продукту для клієнтів мережі спортивних залів, яке стало б для них надійним компаньйоном при впровадженні спорту та здорових звичок у їх повсякденне життя. Вона має містити інформацію про минулі відвідування зали, стан організму під час них, надавати рекомендації у вигляді корисного контенту, урізноманітнювати та робити їх тренування цікавішими. Персонал мережі ж може наповнювати застосунок корисним та рекламним контентом, обліковими записами користувачів та отримувати зворотній зв’язок від них.
Продукт складатиметься з мобільного, IoT та web застосунків, завдяки чому система міцно інтегрується у процеси керування спортивним залом та безпосередньо процес тренування.


2.2	Головна функціональність


MF1.	Моніторинг стану протягом тренування:
−	Система автоматично вимірює показники тіла людини протягом тренування з моменту його початку, як наприклад температура тіла.
−	На основі даних з датчиків створюється звіт у кінці тренування.
MF2.	Персоналізація:
−	Користувачі можуть надати застосунку дані про свій фізичний стан, мету тренувань та інтереси, на основі чого йому буде пропонуватися відповідний контент та поради під час тренування.
−	Користувачі також можуть налаштувати інтервал зняття показників датчиками в залежності від потреби.
MF3.	Сповіщення та аналітика:
−	Система сповіщує, якщо під час тренування були на датчиках були помітні значення не властиві здоровим процесам в організмі людини.
MF4.	Адміністрування системи:
−	Адміністрування системи завдяки браузерному інтерфейсу, що захищений автентифікацією та вимагає від користувача наявності прав адміністратора.
−	У панелі адміністратора можливо редагувати контент застосунку, додавати нові адміністраторські облікові записи тощо.
MF5.	Локалізація та інтернаціоналізація:
−	Для зручного використання користувачами різних країн, система буде підтримувати декілька мов, із легким додаванням нових.
−	Також система підтримуватиме різні міри вимірювання ваги та температури, виконуючи необхідні конвертації.


3.1	Рамки первинного випуску


У проєкті передбачено створення програмного продукту для , що матиме як браузерний інтерфейс, так і буде доступний на мобільних пристрояї. Браузерний інтерфейс передбачає функціонал більш спрямований на адміністрування та наповнення системи, тому він орієнтований на працівниківі мережі спортивних залів, коли ж мобільний застосунок більш орієнтований безпосередньо її клієнтів. У першому випуску передбачено наступний функціонал:
−	Реєстрація облікового запису та вхід у нього за поштою та паролем. Дані, що використовуються для входу в обліковий запис мають бути зашифровані та захищені без несанкціонованого доступу.
−	Синхронізація початку тренування із системою за допомогою смарт девайсу, ще приводить у дію датчики.
−	Звіти з тренувань, які містять у собі інформацію з датчиків про стан організму протягом тренування.
−	Сповіщення якщо показики датчиків не відповідають нормам здорового огранізму.
−	Досягнення, прогрес для яких набирається протягом тренувань.
−	Корисний контент, що підбирається згідно з інтересами користувачів.
−	Підтримка локалізації з можливістю швидкого додавання нових мов без втручання у функціональність.
−	Адміністрування системи для додавання контенту, нових мов тощо.
Пристрій IoT має надсилати на сервер дані про стан організму людини під час тренування, після якого, на основі отриманих вимірювань, користувач зможе побачити відповідний звіт. Також має бути наявна можливість надсилати створені звіти на пошту користувача. Також можливо додати теги до свого тренування для того, щоб отримати корисний контент пов’язаний із ним.
Маючи єдину систему автентифікації для браузерної та мобільної частини, система має передбачати ролі, які будуть надавати доступ до адміністративної панелі. У панелі має бути підтримана можливість надавати до неї доступ іншим користувачам.


3.2	Рамки наступних випусків


У наступних випусках продукту планується впровадження додаткових функцій, спрямованих на поліпшення користувацького досвіду та збільшення можливостей для користувачів:
−	Можливість ділитися досягненнями у соціальних мережах.
−	Підписки, що надаватимуть користувачам доступ до ексклюзивного функціоналу та контенту. Доступ до підписки буде куплятися на строк довжиною у місяць.
−	Розширена аналітика для користувачів з підпискою. Подана аналітика дозволить отримувати поради та аналізувати статистику безпосередньо протягом тренування, на основі чого можна скорегувати процес та покращити результати.
−	Функціонал спільнот, у який користувачі зможуть додавати свої малі дописи та ділитися досягненнями. Це сприятиме підвищенню мотивації та формуванню нових активних спільнот людей, що ведуть здоровий стиль життя.
−	Геолокаційні послуги для користувачів з підпикою, що дозволять отримувати поради стосовно тренувань навіть поза спортивними залами мережі.
Поданий функціонал буде впроваджено у наступних випусках і дозволить розширити можливості застосунку та зробити його значно привабливішим для аудиторії.


4.3	Робоче середовище


У проєкті будуть використовуватися ряд технологій та програмних засобів для забезпечення надійності, продуктивності та доступності. Основні компоненти нашого робочого середовища виглядають наступним чином:
−	Мова програмування: Система буде розроблена використовуючи мову програмування TypeScript, що допоможе пришвидшити розробку та зробити систему більш уніфікованою за рахунок використання однієї мови програмування для серверної частини на користувацького інтерфейсу.
−	База даних: В якості СУБД буде використовуватися PostgreSQL.
−	Фреймворк: Для розробки серверної частини буде використовуватися фреймворк NestJS, що забезпечить модульність, якість системи, а також пришвидшить та полегшить розробку.
−	Користувацький інтерфейс: Для веб-версії системи буде використано React, що допоможе зробити інтерфейс швидким та інтерактивним. Для кращого керування глобальним станом застосунку буде використана бібліотека керування станом MobX.
−	Мобільний застосунок: Для розробки мобільного застосунку буде використана мова Kotlin.
−	Пристрій IoT: Для його розробки буде використовуватися платформа Raspberry Pi.
−	Забезпечення безпеки: Планується використання надійних методів автентифікаціх та авторизації для запобігання несанкціонованому доступу до даних, а також протоколу HTTPS для безпечного надсилання даних мережею.
−	Доступність та надійність: Система буде розгорнута на віддаленому сервері для можливості цілодобового доступу без значних перерв у роботі.

